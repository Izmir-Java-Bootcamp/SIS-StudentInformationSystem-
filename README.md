# SIS (Student Information System)
Öğretmenler ve öğrenciler için geliştirilmiş bilgi sistemidir.

  Uluslararası Bilgisayar Enstitüsü bilgi teknolojileri alanında yüksek lisans ve doktora eğitimi 
veren bir kurumdur. Enstitü akademik personeli ar-ge faaliyetleri dışında ders verme ve 
yüksek lisans/doktora tezlerini yönetmekten sorumlu öğretim üyelerinden ve derslere yardım 
eden araştırma görevlilerinden oluşmaktadır. Bir öğretim üyesi doktor öğretim üyesi, doçent 
veya profesör ünvanlarından birine sahiptir. Her personelin aldığı aylık ücret görevine ve 
memuriyetindeki kıdemine göre çeşitlilik göstermektedir.

  Enstitüde tezli ve tezsiz olmak üzere iki tip yüksek lisans programı vardır. Tezli program 
öğrencilerinin mezun olmaları için 7 dersten geçmeleri ve bir yüksek lisans tezini başarıyla 
tamamlamaları gerekmektedir. Tezsiz yüksek lisans öğrencilerinin mezuniyet şartı 10 dersten 
geçmeleri ve bir tez projesini başarıyla tamamlamalarından ibarettir. Doktora öğrencilerinin 
ise doktor unvanı almak için 8 ders geçmeleri ve bir doktora tezini bitirmiş olmaları 
gerekmektedir. Enstitüde verilen derslerin bir kısmı sadece bilimsel hazırlık okuyan yüksek 
lisans öğrencilerine yöneliktir. Bir diğer kısmı ise sadece doktora programına kayıtlı 
öğrencilerin alabileceği derslerdir. Geriye kalan dersler ise hem yüksek lisans hem de doktora 
öğrencilerinin seçebileceği derslerdir. Bir dersten yüksek lisans öğrencisinin geçme notu 70 
iken doktora öğrencilerinki 75’tir. Dersleri öğretim üyelerinden herhangi biri verir ve her 
derse yardımcı olan en az bir araştırma görevlisi vardır. Bir araştırma görevlisi aynı zamanda 
yüksek lisans veya doktora öğrencisi olabilir. Öğretim üyeleri aynı zamanda doktora ve 
tezli/tezsiz yüksek lisans öğrencilerinin danışmanlıklarını da yürütürler.

